# लक्ष्य क्या है, सोच क्या है?
यहाँ मुख्यतः हिन्दी की तकनीकी शब्दावलियाँ (मुख्यतः अंग्रेजी-हिन्दी), हिन्दी के साथ अन्य भारतीय भाषाओं एवं मुख्य वैश्विक भाषाओं के शब्दकोश संगृहीत किये जायेंगे। वे ऐसे रूप में होंगे जिनका उपयोग किसी व्यक्ति द्वारा भी किया जा सके और डिजिटल मशीन द्वारा भी। इसके साथ ही वाक्यों का संग्रह (हिन्दी-अंग्रेजी, संस्कृत-हिन्दी आदि) भी करेंगे।

अभी विचार यह है कि कुछ समय बाद समय मिलने पर एक अप्लिकेशन बनाऊँगा जो सभी भारतीय भाषाओं के सामान्य शब्दों एवं विशिष्ट शब्दों (तकनीकी, मेडिकल, विधिक, आर्थिक अदि) का महाकोश या महाडेटाबेस होगा। इसमें कुछ कोश छोटे अर्थ देने वाले होंगे ; कुछ केवल दूसरी भाषा के तुल्य शब्द देंगे ; कुछ पारिभाषिक शब्दावलियाँ होंगीं जिनमें दो-चार वाक्यों में उस शब्द के तकनीकी अर्थ दिये रहेंगे। 

ये शब्दार्थ-संग्रह अधिकांशतः दूसरे स्रोतों (जैसे <a href="https://bharatavani.in/"> <b>भारतवाणी</b></a> से) से प्राप्त किये होंगे या कुछ अन्य संग्रहों के मिश्रण या फिल्टरिंग से तैयार किये जाएँगे। कुछ संग्रह, लिपि का परिवर्तन (जैसे IAST से देवनागरी) करके तैयार किये जाएँगे।
